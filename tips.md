Tipy a triky
============

mosh
----

Lezie ti na nervy, ako SSH skape, keď uspíš laptop alebo s ním prejdeš do inej miestnosti, alebo aká je absurdne pomalá cez zlé internety? Riešením je [mosh](https://mosh.mit.edu/) -- čarovná náhrada SSH nadizajnovaná tak, aby tieto hlúpe veci nerobila.

Je nainštalovaná na všetkých serveroch, takže keď si ju nainštaluješ u seba a pripojíš sa ňou, bude to Proste Fungovať.

tmux
----

TL;DR: ako `screen`, ale lepšie. Nainštalovaný na všetkých serveroch :-)

Umožňuje v jednom termináli prepínať medzi viacerými programami, k session-u sa dá pripojiť z iného terminálu (napríklad keď pôvodný spadne) a tak. Je super.

fish
----

Shell je to, do čoho sa ťukajú príkazy. Defaultne je ako shell nastavená `bash` -- štandardná shell na linuxoch, ale prudko odporúčam zmeniť si ju na `fish` -- Friendly Interactive Shell. Má skvelú completion, menej hlúpe ovládanie, krajšiu konfiguráciu a vôbec. Zmeniť sa dá príkazom `chsh -s /usr/local/bin/fish`.
